
      <div class="container container-flex top-ten mg">
        <main role="main">
          <article class="article-featured">
            <h2 class="article-title">TOP 5: Najsłynniejsi seryjni mordercy</h2>
            <p class="article-body">
              Mordowali, gwałcili, torturowali. Ci ludzie już na zawsze
              zachowali się w społecznej świadomości, jako chodzące przykłady
              tego, jakim niewyobrażalnym potworem potrafi być człowiek.
              Przedstawiam wam listę 10 najpopularniejszych i najokrutniejszych
              seryjnych morderców w historii.
            </p>
          </article>
          <article class="article-list">
            <h3>1. Kuba Rozpruwacz</h3>
            <div class="murderer-info">
              <div class="article-info-img">
                <img src="img/kuba.jpg" alt="" class="article-image" />
              </div>
              <p class="article-info-text">
                Listę otwiera człowiek, którego pseudonim jest wręcz synonimem
                pojęcia "seryjny morderca".
                <strong>Kuba Rozpruwacz</strong> działał w 1888 roku, w
                Whitechapel (okolice Londynu), a jego tożsamość po dziś dzień
                owiana jest tajemnicą. Lista jego ofiar również jest kwestią
                dyskusyjną - potwierdzono pięć morderstw, jednak zarzuca mu się
                ich jedenaście. Zabijał głównie prostytutki poprzez poderżnięcie
                gardła. Z czasem stawał się coraz brutalniejszy, co widać było
                po zwiększającej się liczbie ran na ciałach zamordowanych
                kobiet. Swoim ofiarom poza głębokim poderżnięciem gardła zadawał
                rany w okolicach twarzy, jamy brzusznej oraz narządów płciowych,
                a przynajmniej trzem z nich usunął organy wewnętrzne.
                <br />
                Choć tożsamość Kuby Rozpruwacza nigdy nie została w stu
                procentach potwierdzona, wiele osób podawało się za popularnego
                zbrodniarza. Istnieje również teoria, że był nim polski imigrant
                żydowskiego pochodzenia, 23-letni Aaron Kośmiński. Teoria ta
                opiera się przede wszystkim na próbkach DNA, pobranych z szalika
                ostatniej ofiary Rozpruwacza, jednak dowodzi to jedynie, że
                Kośmiński miał fizyczny kontakt z zamordowaną kobietą, nie że
                odpowiada za jej śmierć. Nazywano go również
                <strong>Mordercą z Whitechapel</strong> i
                <strong>Skórzanym Fartuchem</strong>.
              </p>
            </div>
          </article>
          <article class="article-list">
            <h3>2. Zodiak</h3>
            <div class="murderer-info">
              <div class="article-info-img">
                <img src="img/zodiak.jpeg" alt="" class="article-image" />
              </div>
              <p class="article-info-text">
                Kolejny morderca, którego kojarzą na pewno wszyscy. Mordował na
                przełomie lat 60. i 70. XX wieku, w okolicach San Francisco.
                Organy ścigania oskarżały go o zamordowanie 5 osób i usiłowanie
                dwóch kolejnych, lecz sam <strong>Zodiak</strong> przyznał się
                aż do 37 mordów. Za swoje czyny nigdy nie został pociągnięty do
                odpowiedzialności, ponieważ nie udało się zidentyfikować jego
                tożsamości.<br />
                Pseudonim Zodiaka pochodzi od szwajcarskiej firmy produkującej
                zegarki, której logiem posługiwał się morderca. Zasłynął przede
                wszystkim z tego, że był pierwszym w historii seryjnym mordercą,
                który do nagłaśniania swoich czynów wykorzystywał media.
                Ośmieszał organy ścigania, bawiąc się z nimi w kotka i myszkę.
                Wysyłał do gazet listy zawierające szczegółowe opisy
                popełnionych zbrodni oraz zaszyfrowane wiadomości, spośród
                których tylko pierwszą udało się rozszyfrować bez najmniejszych
                wątpliwości. Wiadomość ta zawierała odpowiedź Zodiaka na to,
                dlaczego lubi zabijać. <br />Nazywano go również
                <strong>Mordercą Zakochanych</strong> , ponieważ jego ofiarami
                padały głównie pary.<br />
                W jego przypadku również powstała teoria, iż w rzeczywistości
                był <strong>Polakiem</strong>.
              </p>
            </div>
          </article>
          <article class="article-list">
            <h3>3. Ted Bundy</h3>
            <div class="murderer-info">
              <div class="article-info-img">
                <img src="img/ted.jpg" alt="" class="article-image" />
              </div>
              <p class="article-info-text">
                Jeden z <strong>najkrwawszych seryjnych morderców</strong> w
                historii USA. Działał w latach 1974-1978, przyznał się do
                zamordowania <strong>30 kobiet</strong>, jednak liczba ta może
                być nawet trzycyfrowa. Swoje ofiary tłukł łomem i dusił.
                Dopuszczał się również gwałtów na swoich ofiarach, zarówno
                przed, jak i po zabójstwie. Ciała porzucał w lasach, gdzie
                następnie ich "używał". Często powracał do porzuconych zwłok,
                leżał z nimi, nakładał makijaż i uprawiał z nimi seks, dopóki
                ciała nie rozłożyły się do tego stopnia, że było to już
                niemożliwe. Na swoje ofiary zaczajał się zazwyczaj w miejscach
                publicznych, udając potrzebującego mężczyznę ze złamaną
                kończyną, lub stróża prawa. Jego przyjemna aparycja (Bundy
                uważany był za niezwykle przystojnego i charyzmatycznego
                mężczyznę) pomagała mu w zwabianiu ofiar do swojego samochodu,
                gdzie następnie je gwałcił i mordował. Zawsze wybierał młode
                kobiety, w wieku 15-25 lat, z długimi ciemnymi włosami,
                zaczesanymi z przedziałkiem na środku - wszystkie przypominały
                jego pierwszą miłość. Sam Bundy zaprzeczył jednak, jakoby jego
                ofiary były podobne do siebie pod względem fizycznym. 24
                stycznia 1989 roku zginął na krześle elektrycznym.
                <br />
                <strong>Ciekawostka:</strong> W trakcie studiów, Ted Bundy
                pracował przy specjalnej linii telefonicznej, udzielając pomocy
                osobom chcącym popełnić samobójstwo.
              </p>
            </div>
          </article>
          <article class="article-list">
            <h3>4. Wampir z Zagłębia</h3>
            <div class="murderer-info">
              <div class="article-info-img">
                <img src="img/wampir.jpg" alt="" class="article-image" />
              </div>
              <p class="article-info-text">
                <strong>Najbardziej krwawy polski seryjny morderca</strong>.
                Skazany na karę śmierci, za zamordowanie 14 kobiet oraz
                usiłowanie zamordowania 7 kolejnych. Działał w okresie pomiędzy
                1964, a 1970 rokiem w okolicach Zagłębia. W przypadku każdej z
                kobiet działał tak samo - zachodził ofiarę od tyłu, uderzał w
                głowę ciężkim i tępym przedmiotem, a gdy upadła tłukł ją na
                śmierć. Czasem dokonywał również czynności seksualnych, jednak
                do gwałtu nigdy nie doszło (nie znaleziono nasienia). Jednej z
                zamordowanych wyciął kawałek wzgórka łonowego. Ofiary były w
                wieku 16-57 lat. Po nagłośnieniu sprawy, w okolicy zaczęła
                krążyć pogłoska, jakoby Wampir miał na celu zabicie tysiąca
                kobiet, z okazji tysiąclecia państwa polskiego. Podejrzewano
                również, że były to morderstwa na tle politycznym. <br />
                Jedną z ofiar Wampira była bratanica
                <strong>Edwarda Gierka</strong> - ówczesnego I sekretarza
                Komitetu Wojewódzkiego Polskiej Zjednoczonej Partii Robotniczej.
                Po jej zamordowaniu śledztwo ruszyło pełną parą, a organy
                ścigania zmotywowane były, by złapać sprawcę za wszelką cenę.
                Wyznaczono gigantyczną, jak na tamte czasy, nagrodę za wskazanie
                sprawcy - 1 milion złotych. Śledztwo było bardzo trudne i po
                dziś dzień wzbudza olbrzymie kontrowersje. W marcu 1970 roku na
                policję zgłosił się Piotr Olszowy, który przyznał się do
                popełnienia morderstw, został jednak wypuszczony z powodu braku
                wystarczających dowodów. Kilka dni później popełnił samobójstwo
                w podpalonym domu, po zamordowaniu swojej żony i dzieci.
                Ostatecznie skazany został Zdzisław Marchwicki, który nigdy nie
                przyznał się do winy. Po dziś dzień pozostaje wiele niejasności
                w sprawie tożsamości sprawcy. Wina Marchwickiego orzeczona
                została tylko na podstawie profilu psychologicznego przestępcy.
                Organom ścigania zarzuca się, że proces sądowy był jedynie
                medialną farsą, a skazano pierwszego lepszego człowieka, z uwagi
                na to, że za wszelką cenę chciano schwytać i skazać sprawcę.
                Postawiono na Marchwickiego, nie na Olszowego, który przyznał
                się do winy, ponieważ ten drugi popełnił samobójstwo, a chciano
                wytypować sprawcę, któremu będzie można wytoczyć proces.
              </p>
            </div>
          </article>
          <article class="article-list">
            <h3>5. Jeffrey Dahmer</h3>
            <div class="murderer-info">
              <div class="article-info-img">
                <img src="img/jeff.jpg" alt="" class="article-image" />
              </div>
              <p class="article-info-text">
                Seryjny morderca, nazywany również
                <strong>Kanibalem z Milwaukee</strong>. Działał w latach
                1978-1991, zamordował 17 młodych mężczyzn. Był nekrofilem i
                kanibalem. Już jako dziecko przejawiał dziwaczne
                zainteresowania. Uczył się przeprowadzania sekcji zwłok na
                martwych zwierzętach, znalezionych przez drodze. Miał rozmaite
                skrytki, w których trzymał np. czaszkę psa. Przejawiał olbrzymie
                zainteresowanie rozkładającym się ciałem - cały dniami potrafił
                podziwiać proces rozkładu. W wieku nastoletnim odkrył, że jest
                homoseksualistą, w wieku 14-15 lat zaczęły się u niego fantazje
                o seksie i przemocy. Pierwszą ofiarę zabił tuż po ukończeniu
                liceum, ciało poćwiartował, a cały kolejny dzień spędził na
                oddzielaniu nożem tkanki od kości. Po pierwszym zabójstwie
                dręczyły go wyrzuty sumienia, które uciszał alkoholem. Swoje
                pokusy uważał za niemoralne, próbował z nimi walczyć. Po kilku
                latach wrócił jednak do zabijania. Marzył o uległym i biernym
                kochanku, dlatego swoje ofiary odurzał. Drugą z ofiar zatłukł na
                śmierć, po czym kompletnie stracił panowanie nad swoją obsesją.
                Ciała swoich ofiar rozpuszczał w kwasie i spuszczał w toalecie,
                lub ćwiartował i wyrzucał na śmietnik. Skórę palił na kuchence.
                W czaszkach niektórych mężczyzn wywiercał dziury i wstrzykiwał
                im kwas do mózgu. Ostatniemu z mężczyzn udało się uciec i wezwał
                policję. W domu Jeffrey'a znaleziono 83 zdjęcia poćwiartowanych
                ciał ofiar, głowę i inne części ciał trzymane w lodówce, beczkę
                z trzema męskimi korpusami, zamrażarkę z ludzkim mięsem oraz
                zmumifikowane dłonie i genitalia. Podczas przesłuchań cała winę
                zwalał na uzależnienie od alkoholu.
                <br />
                Przyznał się do winy, ale jako linię obrony obrał twierdzenie o
                swojej niepoczytalności. Tłumaczył, że nie potrafił zapanować
                nad swoim popędem. Zdiagnozowano u niego osobowość schizotypową,
                uznano jednak, że w trakcie popełniania zbrodni był w pełni
                poczytalny. Został skazany na piętnastokrotne dożywocie - 937
                lat. W więzieniu jednak długo nie pożył - był prześladowany
                przez innych więźniów, przez jednego w końcu zabity metalowym
                prętem. Jeffrey Dahmer nie potrafił wyjaśnić dlaczego zabijanie
                sprawiało mu przyjemność, uważał, że jest
                <strong>"zły jak sam diabeł"</strong>. Okazał skruchę,
                przeprosił rodziny swoich ofiar i żałował, że sprawił ludziom
                tyle bólu. Twierdził, że zabijał wszystkich tych mężczyzn,
                ponieważ czuł się samotny i nie chciał ich stracić. Zjadanie
                ofiar tłumaczył tym, że dawało mu to poczucie, że stali się oni
                jego częścią. Tłumaczył, że nie chciał wyrządzać im krzywdy -
                dlatego ich dusił, bo uważał to za humanitarny sposób na
                pozbawienie kogoś życia.
              </p>
            </div>
          </article>
        </main>
      </div>
    